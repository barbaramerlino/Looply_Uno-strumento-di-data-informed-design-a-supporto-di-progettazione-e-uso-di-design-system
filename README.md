# Looply_Uno-strumento-di-data-informed-design-a-supporto-di-progettazione-e-uso-di-design-system
##### Tesi di Laurea Magistrale in Interaction and Experience Design 

<img width="1440" alt="Schermata 2023-03-25 alle 18 47 02" src="https://user-images.githubusercontent.com/101414554/227763408-a5df4600-8604-4fe6-bc98-2d01227976eb.png">


### Abstract
Viviamo in un contesto in cui le interfacce utente vengono sempre più standardizzate, creando e utilizzando design system, scatole di puzzle composte da istruzioni e componenti progettati e testati per essere incastrati tra loro, con l’obiettivo di dare vita a touchpoint digitali scalabili, accessibili e usabili. Costruire design system significa non solo dare struttura alle scelte progettuali, ma allo stesso tempo, in un mondo ideale, gestire, mantenere e iterare facendo affidamento su metriche e dati utili alla progettazione. Gli strumenti analitici e i metodi di ricerca UX, rappresentano modelli consolidati attraverso i quali raccogliere dati utili ai designer sul comportamento e sui bisogni dell’utente. Misurare e iterare un sistema significa fornire metriche qualitative e quantitative rispetto ai bisogni dell’utente, ma anche concedere la possibilità all’utente nel senso più ampio, comprensivo dei progettisti intermedi, di suggerire nuove idee e prospettive, attraverso la contribuzione, favorendo il miglioramento, l’estensione e l’arricchimento del sistema intero. Guardando ai processi di contribuzione esistenti si percepisce e si comprende la sfida affrontata oggi dai team di progettazione. Dati Sparkbox dimostrano il fatto che il 37% degli utenti contribuisce raramente ai sistemi di progettazione, e il 35% non ha un processo definito di contribuzione. È possibile quindi costruire un modello di contribuzione più strutturato che prenda seriamente in considerazione la costruzione di un’esperienza di contribuzione?
Il progetto si pone l’obiettivo di rendere il contributo una parte preziosa del flusso di lavoro quotidiano, promuovendo la comunicazione diretta del team di progettazione di un design system con gli utenti primari che lo utilizzano, altri designer in primis, abilitando migliore sostegno del sistema. Creare e mantenere un modello di contribuzione rappresenta un modo attraverso il quale favorire collaborazione, partecipazione e senso di appartenenza, un modo attraverso il quale rendere ogni contributore parte attiva della crescita del sistema.
Il progetto consiste nella creazione del concept di uno strumento, “plugin”, che aumenti i tool correntemente in uso per la progettazione interfaccia, per guidare l’esperienza di contributo a un design system dato, attraverso la costruzione di un modello di feedback che consente di inviare segnalazioni, suggerire modifiche o proporre nuove integrazioni derivate dalla propria esperienza, o da ricerche e confronti effettuati all’interno del proprio team. Il plugin vuole creare un modello centralizzato di contributo che dia la possibilità di aumentare la visibilità delle proposte attraverso la visualizzazione di una dashboard di dati e metriche legate alla frequenze dei contributi, alla loro tipologia, al loro grado di priorità, rendendo più semplice e più chiara la gestione delle proposte ricevute. Coinvolgendo la comunità e incoraggiando più contributi, con approccio proattivo, si avrà la possibilità di monitorare meglio l’uso e la crescita del sistema, ricavando dati profilati e contestuali.

### Concept progetto

<img width="1440" alt="Schermata 2023-03-25 alle 18 47 21" src="https://user-images.githubusercontent.com/101414554/227763685-45454718-cd36-4088-9106-3572734de620.png">

[Link progetto](https://www.figma.com/file/C68SuKBFkbY8FC8IMraJSl/LOOPLY?node-id=0%3A1&t=z0WWEWVimVRT7ydt-1)

Looply è un plugin che guida il processo di
contribuzione ad un design system attraverso
la creazione di un modello di feedback. Il
plugin consente, a chi usa un design system,
di inviare segnalazioni, suggerire modifiche
al sistema o proporre contributi migliorativi
rispetto alla propria esperienza utente,
contribuendo alla creazione di un archivio di
contributi che dà la possibilità, a chi gestisce
un design system, di raccogliere proposte,
visualizzate attraverso una dashboard,
legate alla frequenza dei contributi, alla loro
tipologia, allo stato del problema. Il progetto
si pone l’obiettivo di monitorare la crescita del
sistema ricavando dati profilati e contestuali
rispetto all’utilizzo di un design system in vari
contesti incoraggiando i membri dei vari team
ad inviare proposte in maniera proattiva.

### Esperienza utente
![Immagine4](https://user-images.githubusercontent.com/101414554/227764416-d643acf5-2fb6-4136-8efa-442f5bebdd69.jpg)

![Immagine2](https://user-images.githubusercontent.com/101414554/227764827-7e04ebe4-d3e5-41ad-8d23-3cc57dbedf83.jpg)

<img width="1440" alt="Schermata 2023-03-25 alle 18 47 38" src="https://user-images.githubusercontent.com/101414554/227763704-f316bc74-4ed3-4891-9067-ddf4d04490a2.png">

[Link prototipo flusso utente](https://www.figma.com/proto/C68SuKBFkbY8FC8IMraJSl/LOOPLY?page-id=286%3A27442&node-id=315-28038&viewport=638%2C678%2C0.08&scaling=min-zoom&starting-point-node-id=315%3A28038)

#### 1. Vuoi inviare un feedback?
Il processo di contribuzione, gestito attraverso un modello di feedback, è
composto da sei passaggi chiave: definizione dello stato del problema,
descrizione dettagliata del tipo di problema riscontrato, integrazione
di screenshot dell’artboard in cui il problema viene evidenziato,
condivisione di eventuali test di usabilità che supportano la segnalazione
ed infine un evetuale proposta di soluzione migliorativa.

#### 2. Vuoi analizzare i dati?
In questa sezione gli utenti possono visualizzare, in maniera parziale, i
contributi che sono stati inoltrati, comprendere quali sono i dati emersi
e prendere atto delle azioni intraprese per migliorare il design system.
Questa funzionalità consente agli utenti di comprendere come il sistema
di progettazione stia evolvendo in base alle esigenze degli utenti.

#### 3. Vuoi fare una verifica?
La funzione di verifica consente agli utenti di verificare l’uso corretto del
design system all’interno del proprio progetto attraverso la segnalazione di errori rispetto al componente, ad esempio componente scollegato dal design system o variante non esistente nel design system, errori di stile, ad esempio font o colore non riconosciuto dal design
system o errori relativi alle gerarchie, ad esempio la presenza di un titolo di secondo
livello (h2) senza che ci sia un titolo di primo livello (h1) che lo preceda.

#### 4. I miei feedback
La funzione di messaggistica permette agli utenti di visualizzare tutti i
feedback inoltrati e ricevere notifiche in tempo reale qualora il gestore
risponda a un loro feedback.

### Esperienza gestore

![Immagine5](https://user-images.githubusercontent.com/101414554/227764423-2245cda3-7e29-4116-a8bd-e6a0221adc1b.jpg)

![Immagine3](https://user-images.githubusercontent.com/101414554/227764852-da02ec9f-86cc-4feb-a8be-c00af921b57b.jpg)

<img width="1440" alt="Schermata 2023-03-25 alle 18 47 54" src="https://user-images.githubusercontent.com/101414554/227764041-562ad2e1-db98-4902-aba8-210c69397eae.png">

[Link prototipo flusso gestore](https://www.figma.com/proto/C68SuKBFkbY8FC8IMraJSl/LOOPLY?page-id=286%3A27443&node-id=315-38480&viewport=710%2C645%2C0.08&scaling=min-zoom&starting-point-node-id=315%3A38480&show-proto-sidebar=1)

#### 1. Vuoi visualizzare i feedback?
Gli utenti avranno la possibilità di visualizzare tutti i feedback ricevuti
in modo facile e intuitivo, grazie a un filtro che consente di organizzarli
per data, ambito e componenti. Questa funzione permette di avere una
panoramica completa e immediata dei contributi ricevuti, semplificando
l’analisi, la gestione e l’eventuale risposta a ciascuno di essi. Per ogni
feedback, saranno disponibili informazioni dettagliate come il nome
e la foto dell’utente, lo stato del feedback, l’ultimo aggiornamento e i
contenuti allegati. Inoltre, gli utenti riceveranno notifiche automatiche
ogni volta che vengono integrati nuovi contributi, in modo da poter
essere sempre aggiornati e pronti ad agire di conseguenza.

#### 2. Vuoi analizzare i dati?
In questa sezione dedicata alla gestione dei feedback, il gestore ha
accesso ad una panoramica generale di tutti i feedback ricevuti, che gli
consente di analizzarli nel dettaglio. In particolare, è possibile verificare
quali sono i feedback su cui gli utenti sono intervenuti maggiormente
o quelli che presentano maggiori criticità o problematiche, in modo da
poter affrontare tempestivamente le situazioni che richiedono maggior
attenzione. Inoltre, il gestore può verificare quali sono i feedback su cui
gli utenti hanno inoltrato proposte integrative, ossia idee e suggerimenti
per migliorare i prodotti o i servizi offerti. Questo permette di valutare le
nuove idee proposte dagli utenti e di verificarne la loro fattibilità.

#### 3. Le mie attività
Ai gestori del design system è consentito commentare, avviare una
conversazione o chiedere ulteriori chiarimenti sui feedback ricevuti.
Questa sezione, dedicata alle attività dell’utente, tiene traccia dei
feedback presi in carico e di quelli su cui è stata aperta una discussione.
Gli utenti riceveranno notifiche ogni qualvolta un contributore interagisce
sul feedback, ad esempio rispondendo ad una loro domanda.


##### Università degli Studi della Repubblica di San Marino | Relatore: Daniele Tabellini

